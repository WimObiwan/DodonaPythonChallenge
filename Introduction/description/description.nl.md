
## Python

Python is met grote voorsprong de belangrijkste programmeertaal geworden in scholen en research.
Maar ook in vele andere domeinen neemt het belang toe. 

Met deze reeks op het Dodona-platform willen we iedereen die wil - jong en oud - op een speelse manier Python leren kennen. 

## Dodona

Het Dodona-platform zorgt ervoor dat:
- alles uitgevoerd wordt via je browser.  Er moet niets ge√Ønstalleerd worden, wat op school-laptops ook dikwijls niet kan of mag.
- je ziet automatisch of je programma correct werkt, meestal al na enkele seconden.
- inloggen kan met een bestaande account (Google, Microsoft, SmartSchool, ...) 
- binnen het platform kan je vragen stellen over jouw code aan de moderatoren van de oefeningenreeks.

## Voorkennis

Deze oefeningen alleen zijn onvoldoende om je te leren programmeren in Python.  Je zult dikwijls Google of een boek nodig hebben om de oplossing te vinden.

Zo heb je van in het begin basis-functies nodig zoals:
- `input()` om tekst in te lezen
- `print(...)` om iets op het scherm te plaatsen
- `int(...)` om tekst om te zetten in een getal
- `str(...)` om een getal om te zetten in tekst
- Ook het principe van variabelen heb je van in het begin nodig.

Daarom nog een tip voor wie van start wil gaan:

- Wie geen ervaring heeft met programmeren (in geen enkele programmeertaal), kan ik "De programmeursleerling" aanraden:
    - Gratis beschikbaar op deze link:  
      [De Programmeursleerling](https://www.spronck.net/pythonbook/dutchindex.xhtml)
    - Maar nog veel cooler is de online cursus op Dodona die voor dit boek werd gemaakt:  
      [De Programmeursleerling op Dodona](https://dodona.ugent.be/nl/courses/293/)
- Wie wel al ervaring heeft met programmeren in andere programmeertalen, is dit boek misschien te eenvoudig.
  - Op internet vind je diverse korte overzichten van de syntax en basisfuncties van Python.
  - Zelf gebruik ik deze:  
    [Python Cheat sheet](https://www.pythoncheatsheet.org/)

## Uitleg & vragen

Uitleg over hoe je op Dodona oefeningen kunt indienen, en vragen kunt stellen vind je op deze pagina:  
[Dodona Oefeningen Oplossen](https://docs.dodona.be/nl/guides/students/exercises/)  
Het stellen van een vraag is enkel mogelijk nadat je een oefening hebt ingediend op de tab "Code" onder de tab "Feedback".  
[Vragen stellen](https://docs.dodona.be/nl/guides/students/exercises/#vragen-stellen)

Veel plezier!  En "Above all, be cool!"
